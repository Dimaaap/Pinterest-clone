<article class="article" id="dangerous_behaviour">
    <h5 class="page-subtitle">
        Нанесення шкоди своєму організму й небезпечна поведінка
    </h5>
    <p class="page-body">
        Боротьба із самокаліченням — один із наших пріоритетних напрямків, адже Pinterest
        має відігравати позитивну роль у житті людей. На нашій платформі немає місця контенту,
        який демонструє, обґрунтовує або заохочує самогубство, самокалічення, розлади
        харчової поведінки або зловживання психоактивними речовинами. До цієї категорії також
        належать поради щодо нанесення собі тілесних ушкоджень, делікатні зображення,
        суїцидальні думки й цитати. Ми також блокуємо пошукові запити, пов’язані з самокаліченням.
    </p>
    <p class="page-body">
        Наше постійне партнерство з організацією <a href="https://www.samaritans.org/">Samaritans</a>,
        мета якої полягає в скороченні
        рівня самогубств і наданні підтримки людям і спільнотам у важку хвилину, допомагає нам
        боротися з контентом про самогубства й членоушкодження та робити платформу Pinterest
        безпечнішою для всіх. Такі партнерства допомагають нам підтримувати експертні
        дослідження та розробки в галузі психічного здоров’я, щоб більше людей, які цього потребують,
        могли знайти підтримку незалежно від того, яким додатком чи сайтом вони користуються.
        Ми також вирішили співпрацювати зі сторонніми службами безпеки контенту для незалежної
        оцінки нашої модерації в цій та інших важливих областях.
    </p>
    <p class="page-body bold">
        Останні тенденції
    </p>
    <p class="page-body">
        Ми продовжуємо працювати над покращенням модерації контенту, що стосується нанесення шкоди
        своєму організму. Як результат, ми побачили значне збільшення кількості пінів, деактивованих
        протягом третього й четвертого кварталів. 99 % пінів, деактивованих у третьому кварталі,
        переглянуло 100 або менше користувачів.
    </p>
    <h5 class="page-subtitle">
        Контроль за контентом
    </h5>
    <p class="page-body bold">
        Охоплення пінів, деактивованих через пропаганду самокалічення та небезпечної поведінки
    </p>
    <table>
        <thead>
            <tr>
                <th></th>
                <th>3 кв.2022 р.</th>
                <th>4 кв.2022 р.</th>
            </tr>
        </thead>
        <tbody>
            <tr>
                <td class="row-title">
                   Користувачі, які переглядали: 0
                </td>
                <td class="second-cell">77%</td>
                <td class="third-cell">74%</td>
            </tr>
            <tr>
                <td class="row-title">
                    Користувачі, які переглядали: 1–9
                </td>
                <td class="second-cell">21%</td>
                <td class="third-cell">21%</td>
            </tr>
            <tr>
                <td class="row-title">
                    Користувачі, які переглядали: 10–100
                </td>
                <td class="second-cell">2%</td>
                <td class="third-cell">4%</td>
            </tr>
            <tr>
                <td class="row-title">
                    Користувачі, які переглядали: > 100
                </td>
                <td class="second-cell">0,6%</td>
                <td class="third-cell">1%</td>
            </tr>
        </tbody>
    </table>
    <p class="page-body">
        У третьому кварталі 2022 року ми деактивували <b>57 731</b> унікальне зображення,
        наявне в <b>17 052 987</b> пінах, за порушення цієї політики. За цей звітний період <b>98 %</b>
        таких пінів побачили менше ніж 10 користувачів. Ми деактивували <b>4 %</b> пінів автоматично,
        <b>не більше 1 %</b> вручну та <b>96 %</b> — за допомогою гібридних інструментів. Ми опрацювали
        <b>2099</b> скарг користувачів, деактивувавши піни за порушення цієї політики. Ми також
        деактивували <b>13 529</b> дощок і <b>197</b> облікових записів. Ми отримали <b>31</b> оскарження щодо
        блокування облікових записів і відновили <b>12</b> із них.
    </p>
    <p class="page-body">
        У четвертому кварталі 2022 року ми деактивували <b>88 596</b> унікальних зображень,
        наявних у <b>15 166 148</b> пінах, через порушення цієї політики. За цей звітний період
        <b>95 %</b> таких пінів побачили менше ніж 10 користувачів. Ми деактивували <b>3 %</b> пінів автоматично,
        <b>менше 1 %</b> пінів вручну та <b>97 %</b> — за допомогою гібридних інструментів. Ми опрацювали
        <b>3071</b> скаргу користувачів, деактивувавши піни за порушення цієї політики. Ми також
        деактивували <b>6535</b> дощок і <b>1777</b> облікових записів за порушення цієї політики.
        Ми отримали <b>199</b> оскаржень щодо блокування облікових записів і відновили <b>44</b> із них.
    </p>
</article>